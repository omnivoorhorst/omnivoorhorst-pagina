<!DOCTYPE html>
<html>
  <head>
    <meta charset="UTF-8">
    <title>Mierenkolonie</title>
  <link rel="stylesheet" href="./styles/stylesheet.css" type="text/css">
  <script src="https://ajax.googleapis.com/ajax/libs/jquery/1.11.3/jquery.min.js"></script>
  </head>

  <body>

<script src="./scripts/script.js"></script>

<img src="mier2.png" class="element2"></div>
<img src="mier3.png" class="element3"></div>

<div class="container">

<p id="right">Jasper Voorhorst</p>

<h1>De mierenkolonie in het terrarium van Ahmed Aziz</h1>

<p>Mijn hoofd steunt op mijn hand. Van achter het glas kan ik veilig zien hoe ze een weg proberen te vinden over de vele hindernissen. Ik adem zacht omdat anders de ruit beslaat. Niets wil ik missen van wat zich afspeelt voor me.<br />
Ik deel deze ruimte achter het kamerscherm met mijn oom. Hij vindt het maar niets dat ik mieren houd. Maar ze bieden me afleiding, die kleine wezens met hun verbeten plannen. Ik probeer me te verplaatsen in het leven van een enkeling, maar omdat de ene mier niet van de andere is te onderscheiden verdwijnt iedere mier op zichzelf in de anonimiteit. Alleen als groep laten ze merken wie ze zijn. De groep laat ondergrondse gangen achter, maakt van paden wegen, bouwt een eigen plek in het zand.<br />
Uit mijn rugzak haal ik het vershoudbakje dat ik uit mijn huis had meegepakt. Het lukte niet om ze er allemaal in te krijgen; hooguit een paar exemplaren kon ik meenemen op de vlucht. Onderweg keek ik af en toe of ze nog bewogen. Daar zaten ze, versteend op een schil van een sinaasappel, onwetend over de barre tocht waaraan ze deelnamen. Nu is het tijd om ze te mengen met hun soortgenoten, de mieren uit hun nieuwe land. Ik open de deksel en zet het bakje omgekeerd op het droge zand en wacht een tijdje. Vanuit de lange gangen van het gebouw hoor ik af en toe een stem die mijn taal spreekt. Zo lang ik die hoor doezel ik veilig weg voor mijn terrarium. Ik weet niet of ik ooit van mijn moeheid af kom. Onze weg was lang en gevaarlijk. Maar dat kan me niet meer zoveel schelen. We zijn er nu toch. Nu zijn we hier.<br />
Een van mijn mieren kruipt onder de rand van het bakje door. Hij loopt al snel tegen een ander op, die begint te praten met zijn armen. Deze mier begrijpt hem niet en loopt terug, om het aan zijn verwanten te vertellen: er zijn hier nieuwen gekomen, die begrijpen ons niet.<br />
In het terrarium begint het te krioelen, de discipline is verstoord. Groepjes komen bijeen en zwaaien druk met hun armen. Een aantal beweegt zich richting de nieuwkomers, om ze te laten zien wie hier wonen. Een tweetal sleept de nieuwe mier mee naar een plek aan de rand van het nest, waar hij versuft blijft liggen. Ook nummer twee wordt opgetild en meegenomen. Er kruipen er nog een paar naar buiten. Zoveel zitten er niet meer onder het bakje. Voor de zekerheid plant ik mijn hand in het midden van het terrarium, om hun route af te snijden. Dan schuif ik ze op mijn vinger, de mieren van thuis die ik nog te pakken krijg. Ik pak de deksel en doe ze langzaam, veilig, terug in het vershoudbakje.<br />
Achter het glas praten ze nog na met hun armen. Dat waren nieuwen. Die begrepen ons niet.</p>

</div>

<img src="mier1.png" class="element"></div>
<img src="mier4.png" class="element4"></div>

  
  </body>
</html>